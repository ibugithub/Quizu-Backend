Notes = [
"পর্তুগিজ পাদ্রি মনোএল দা আসসুম্পসাঁউ রচিত ও ভোকাবুলারিও এম ইদিওমা বেনগল্পা ই পোরর্তুগিজ গ্রন্থের ব্যাকরণ অংশই বাংলা ভাষার প্রথম ব্যাকরণ, কিন্তু প্রথম ব্যাকরণগ্রন্থ নয় । এটি ১৭৩৪ খ্রিষ্টাব্দে রচিত, ১৭৪৩ খ্রিষ্টাব্দে পর্তুগালের রাজধানী লিসবন শহর থেকে রোমান লিপিতে মুদ্রিত ও প্রকাশিত হয়। বাংলাভাষার প্রথম ব্যাকরণগ্রন্থ নাথিয়েল ব্রাসি হ্যালহেড রচিত 'এ গ্রামার অফ দি বেঙ্গল ল্যাঙ্গুয়েজ' । এই গ্রন্থটি ১৭৭৬ খ্রিষ্টাব্দে প্রধানত ইংরেজি, অংশত বাংলায় রচিত এবং ১৭৭৮ খ্রিষ্টাব্দে হুগলি থেকে মুদ্রিত ও প্রকাশিত হয় । এরপর উইলিয়াম কেরি ১৮০১ সালে, গঙ্গাকিশোর ভট্টাচার্য ১৮১৬ সালে, কিথ সাহেব ১৮২০ সালে বাংলা ব্যাকরণ রচনার প্রয়াস পান । কিন্তু এই সবগুলোই ইংরেজি ভাষায় লেখা । ১৮২৬ সালে রাজা রামমোহন রায় ইংরেজিতে বাংলা ব্যাকরণ লেখেন । এরপর তিনি ১৮৩৩ সালে স্কুল বুক সোসাইটির জন্য ওই গ্রন্থ বাংলায় অনুবাদ করে নাম দেন ‘গৌড়ীয় ব্যাকরণ' । সে-বিচারে এই গ্রন্থটি বাংলা ভাষায় রচিত প্রথম বাংলা ব্যাকরণ গ্রন্থ। রামেন্দ্রসুন্দর ত্রিবেদী (১৮৬৪-১৯১৯) ছিলেন 'বঙ্গীয় সাহিত্য পরিষৎ' (১৮৯৪) স্থাপনের অন্যতম উদ্যোক্তা। তিনি বিজ্ঞান ও দর্শনের জটিল তত্ত্ব প্রাঞ্জল ও সাবলীল গদ্যে বিশ্লেষণ করে বাংলা প্রবন্ধ-সাহিত্যের সমৃদ্ধি সাধন করেছেন। 'চরিতকথা' (১৯১৩), 'বিচিত্র প্রবন্ধ' (১৯১৪), 'শব্দকথা' (১৯১৭) ইত্যাদি তার উল্লেখযোগ্য গ্রন্থ।",

]